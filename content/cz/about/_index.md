+++
title = 'O nás'
menu = "O nás"
date = 2024-03-20T18:19:48+01:00
draft = false
featured_image = '/images/nationals2023.JPG'
+++

# Kdo jsme?

Východní Blok (East Block) je český ženský ultimate frisbee tým. Hráčky pochází hlavně z oblasti východních Čech: Hradce Králové, Slatiňan a Žďáru na Sázavou. Jsme mistryně České republiky roku 2023, v hale, venku i v juniorské kategorii! Od roku 2022 také soutěžíme v Evropské lize o nejlepší umístění, abychom překonaly loňské umístění na 6. místě.

## Trocha historie...

{{< text-justify >}}

Východní blok začínal jako čistě halový tým -- nebylo nás dost na to, abychom mohly hrát venku na trávě. Po několika sezónách, kdy se Blok ukázal jako přátelský a spiritový tým, se podařilo nabral i několik nových mladých a šikovných hráček. V zimě rolu 2016 se události daly do pohybu, uspořádalo se první soustředění a holky z Bloku se poprvé postavily na hřiště venku na trávě na mistrovství ČR.

![](/images/history/vbw_prvni_outdoor.jpg)

{{< /text-justify >}}

{{< detail-tag "Číst dál" >}}

O dva roky později přišly první medaile -- stříbro venku i v hale. Radost byla obrovská. Konečně se to podařilo!

![](/images/history/mcr_indoor_2018_silver.jpeg)

Rok 2018 se stal milníkem i díky tomu, že se Východní Blok poprvé ukázal na mezinárodní scéně, na turnaji Vienna Spring Break, odkud jsme si odvezly 5. místo.

![](/images/history/spring_break_2018.jpg)

V následujících letech jsme posbíraly pár dalších stříbrných medailí, ale i nižších umístění. Po covidové pandemii se k týmu přidaly holky ze žďárských Chupacabras. Vzniklo tak spojení, které momentálně funguje i na venkovní sezónu mixu. Roky 2020, 2021 a 2022 byly frustrující, Blok sbíral jen stříbrné medaile, pokaždé poraženi 3SB ve finálových zápasech.

I tak se ale děly nové věci! V roce 2022 East Block poprvé postavil tým na evropskou ligu. Ve spojení s hráčkami z FUJ jsme se dostaly na finálový turnaj v italském Caorle a zahrály těsné zápasy s nejlepšími týmy i budoucími vítězkami. Přestože jsme skončily na 13. místě (z 24 týmů), naše jméno se zapsalo do hledáčku všech.

![](/images/eucf2023.JPG)

Nakonec přišel rok 2023. Blok dokázal urvat ne jednu, ne dvě, ale hned tři zlaté medaile: jednu na halovém MČR, jednu na venkovním MČR, kde jsme konečně zvládly porazit 3SB v napínavém finále, a nakonec i zlato na juniorském mistrovství, kde se ukázalo, že našich juniorek je třeba se bát. Za těch 10 let si Blok prošel horskou dráhou nahoru a dolů, plakalo se radostí i smutkem, turnaj za turnajem se bojovalo za sen stát mezi nejlepšími.

![](/images/nationals2023.JPG)

Na evropské lize nás komentátoři predikovali na top 4 a tlak tak nebyl vůbec malý. Bohužel, po 2. místě na Spring Invite, vítězství na Vienna Spring break a 1. místě na regionální kvalifikaci se tlak ukázal býti příliš velký. Ve čtvrtfinále EUCF jsme podlehly Troubles v universe pointu a odvezly si krásné 6. místo.

![](/images/history/eucf2023.png)

Naše cesta tady nekončí, spíše začíná. Jak na národní tak i mezinárodní scéně nás čeká spousta práce i zábavy. Vy můžete být u toho a jak se Východní Blok dostává na vrchol.

{{< /detail-tag >}}